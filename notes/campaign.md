# Trama

![Astora](https://i.ytimg.com/vi/TkRdz7xCC4g/maxresdefault.jpg)

Il **regno di Astora** e' il punto di partenza di quest'avventura, una raggiante e florida terra baciata dal sole.

La vita scorre lenta e calma ad Astora, capitale dell'omonimo regno, quando un giorno **re Phaalanx di Astora** decide di parlare al popolo dalla terrazza del palazzo reale: parte dell'esercito verra' mobilitato a **Lordran**, terra di miti e dei, per ravvivare la morente **prima fiamma** e prolungare l'era di prosperita'.

Lordran e' una terra maledetta dal *segno oscuro*, anatema che permette di rinascere da esseri vuoti dopo la morte, senza motivo alcuno di vivere e in cerca del bene piu' importante di tutti: l'*umanita'*.

Al contrario della florida Astora, della mistica Thorolund, di Catarina, Carim e Vinheim, Lordran vessa in una condizione di abbandono e di estremo pericolo per i forestieri che vi si avventurano. Fortunatamente, la piaga non si e' ancora espansa fuori Lordran.

![Abbigliamento dei guerrieri di Astora](https://images-geeknative-com.exactdn.com/wp-content/uploads/2020/06/28213227/Dark-Souls-Cosplay-by-Sunlight-banner-scaled.jpg?strip=all&lossy=1&ssl=1)

Formate una delle squadre inviate a Lordran per ottenere l'*anima dei Quattro Re* cosi' da contribuire all'apertura del portone magico che conduce alla *Fornace della Prima Fiamma*, mentre altre squadre cercheranno di ottenere le altre anime richieste.

Manca una settimana alla partenza e siete consci che potreste non tornar vivi ad Astora o, peggio, non tornarvi affatto una volta divenuti vuoti.

Questa settimana siete in congedo per permettervi di salutare adeguatamente gli affetti e godervi per probabilmente l'ultima volta il sole e la calma di Astora.

![Taverna](https://cdnb.artstation.com/p/assets/images/images/021/917/403/large/sean-sibthorpe-gavelin-tavern-beautyshot.jpg?1573445042)

Come ogni racconto che si rispetti, la vostra storia inizia nel tepore di una taverna, godendovi una buona birra di Catarina che vi sembra la migliore mai provata nella vostra vita nonostante il forte retrogusto di barile.

Il proprietario della taverna, *Thom*, e' famoso per il suo bollito di piccione e il suo rinomato bianco di drago, liquore potentissimo ma irreplicabile in quanto Thom e' molto geloso delle sue ricette e non le rivela mai a nessuno.
Insieme ad egli sua figlia *Irina*, bellissima quanto imbranata cameriera, che conoscete sin da quando eravate piccini.