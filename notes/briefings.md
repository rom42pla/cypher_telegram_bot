# Sessione 1 - 21 marzo 2021

![Rifugio dei non-morti](https://cdna.artstation.com/p/assets/covers/images/024/111/456/large/bruno-fazardo-render-final-2020.jpg?1581357237)

Il confine tra Astora e Lordran è cinto da mura per impedire l'avanzata della *maledizione della non morte* nelle terre
limitrofe a Lordran, e tali mura sono spesso casa di diverse prigioni chiamate *rifugi dei non morti* dove vengono
imprigionati gli umani divenuti vuoti e privi di senno e si osservano i loro comportamenti.

Voi giocatori, insieme a due vostri cari colleghi e amici *Oscar* e *Mike*, formate una squadra di pattuglia assegnata
ad un rifugio nelle montagne non distanti dal *Santuario del Legame del Fuoco*, molto caro ad ogni credente in *Gwyn* e
nella *via Bianca*.

![Taverna](https://cdnb.artstation.com/p/assets/images/images/021/917/403/large/sean-sibthorpe-gavelin-tavern-beautyshot.jpg?1573445042)

Come ogni racconto che si rispetti, la vostra storia inizia nel tepore di una taverna, godendovi una buona birra di
Catarina dal forte retrogusto di barile prima di uscire in ronda al rifugio.

Il proprietario della **Taverna Tazze e Mazze**, *Thom*, è famoso per il suo bollito di piccione e il suo rinomato
bianco di drago, liquore potentissimo ma irreplicabile in quanto Thom è molto geloso delle sue ricette e non le rivela
mai a nessuno. Insieme ad egli sua figlia *Irina*, bellissima quanto imbranata cameriera, che conoscete sin da quando
era piccina.

Il gruppo fa la conoscenza di *Mike*, un imbranato cavaliere della guardia reale al suo primo giorno di lavoro, che
maldestramente fa rovesciare il vassoio carico di birra fresca di Catarina alla cameriera Irina direttamente sui
pantaloni di un permaloso cliente al tavolo vicino, che se ne va minacciando il povero ragazzo, traumatizzandolo.

Per iniziare ad instaurare un legame col timido Mike, [River](characters/river.md) compra una *boccetta* con un pesce
azzurro e un granchietto.

Una volta arrivati al rifugio, [River](characters/river.md) sente delle urla piuttosto squillanti provenire dall'interno
del rifugio: entrata a controllare, trova il *falò* del rifugio, sempre sopito, ardere di fuoco magico.

![Falò](https://darksouls.wiki.fextralife.com/file/Dark-Souls/Bonfire_Header_2.jpg)

I falò sono della sorta di collegamenti con la *Prima Fiamma*, strumento degli dei ed in particolar modo di Gwyn,
particolarmente sacra ai seguaci della Via Bianca.

I falò sono composti da ossa di non morti e spade a spirale speciali, e bruciano di fuoco magico che può curare le
ferite dei non-morti.

I falò, spenti, sono probabilmente stati piazzati da seguaci della Via Bianca o di qualsiasi fazione che desidera che
la *Profezia del Non-morto Prescelto* si avveri.

![Oscar](https://i.ytimg.com/vi/Jg75si7e45s/maxresdefault.jpg)

Ma la situazione che si palesa davanti al gruppo è ben più drammatica di ciò che si pensava: qualcuno ha aperto le porte
verso Lordran per far fuggire i non-morti del rifugio, e fra essi sembra esserne fuggito uno in particolare, che con
inspiegabile indomità ha sconfitto un terrificante demone vagante del rifugio.

Il mistero si infittisce ancora di più quando il gruppo, a malincuore, mette a riposo l'anima di Oscar, ormai divenuto
vuoto, probabile ideatore del piano di fuga.

![Santuario del Legame del Fuoco](https://i.imgur.com/NFZfMsA.jpg)

Il gruppo, in compagnia di Mike, insegue lo strano non-morto fuggito fino al *Santuario del Legame del Fuoco*, nel pieno
centro di Lordran, posto caro a tutti i devoti in quanto tomba di Gwyn.

Qui il gruppo incontra uno strano avventuriero seduto che indica il percorso compiuto dal non-morto e torna assorto nei
suoi pensieri a riposare, ed una donna apparentemente muta in una cella.

Mike viene lasciato a guardia della donna mentre il resto del gruppo esplora il posto, ma viene successivamente
ritrovato a combattere contro uno strano uomo completamente vestito di nero che lo trafigge col suo spadone e, mentre la
sua mano si illumina di una luce violacea, afferra il volto del povero Mike e lo lascia a terra esanime.

Il combattimento avviene in una zona sottostante la cella della donna, chiusa da sbarre e quindi irraggiungibile.

Il mistero si infittisce...